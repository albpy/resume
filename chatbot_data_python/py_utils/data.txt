Sammanfattning av
TRÄNINGSLÄRANS 
GRUNDER – TRÄNA 
EFFEKTIVARE
Häftet Träningslärans grunder – träna effektivare av Tobias Elgh 
från SISU Idrottsböcker är ett verktyg för att göra träningen 
effektivare samtidigt som man undviker belastningsskador och 
överträning. 
För alla medlemmar i MHFS går häftet att låna, hör av dig till 
styrelsen eller prata med mig, Gunilla direkt på träningen.
Det jag gjort här är en sammanfattning kring vad jag anser är 
relevant för oss som tränar HEMA. 

TRÄNINGSLÄRANS GRUNDER – TRÄNA EFFEKTIVARE
Allsidighet – komplexa krav i vissa idrotter
Varje idrott har sina specifika krav på delegenskaper i form av
– styrka
– aerob & anaerob uthållighet
– rörlighet
– mental status
– teknik
– taktik
Fysiologiska riktvärden
Inom HEMA, liksom inom exemplet ishockey från häftet, 
är den fysiologiska statusen en sekundär prestationsfaktor 
då man fysiskt möter någon annan. I motsats till exempel 
en maratonlöpare som mer tävlar mot klockan.
Grundfysiken behövs alltid – men vad som spelar roll i en 
match handlar mera om att läsa sin motståndare och anpassa 
sitt sätt att fäktas till varje specifik situation.
Teknik och fysik kompenserar varandra – även om du inte är i 
fysiologisk toppform kan du prestera tillräckligt bra då tekniska 
och taktiska egenskaper väger upp OCH motståndaren kan 
alltid ha en dålig dag.
Grenspecifik träning
Kombinera aerob + anaerob uthållighet 
med träning av styrka + rörlighet OCH teknikträning
I grundträningen bör man fokusera på att träna de stora 
muskelgrupperna och vissa delegenskaper får ibland backa till 
förmån för utvecklingen av andra. Allt utifrån varje individ!
Det ska inte föringas hur viktigt det är med en bra mental status 
för att utvecklas – man måste se en mening med träningen, 
känna tillhörighet i och utanför idrotten.
Killar och tjejer
Sett till styrka per kg muskelmassa är där ingen skillnad i styrka 
mellan män och kvinnor – MEN män har generellt sett en något 
högre andel muskelmassa.
Det förekommer ingen skillnad gällande
– muskeluppbyggnad
– muskelaktivering
– syreupptag vid submaximalt uthållighetsarbete
MEN kvinnor har något högre relativ puls som kompenserar för 
något mindre hjärta, med andra ord en något lägre slagvolym 
samt något lägre andel hemoglobin i blodet.

Kvinnor påverkas även av sin menstruation MEN som du kan 
läsa mer om i Kvinnor & träning (se sammanfattande pdf på 
www.mhfs.se) kan kvinnor anpassa sin träning till menscykeln 
och därmed optimera sina resultat.
Grundläggande fysiologi – kroppens funktioner
Varje idrottsgren har sin speciella utgångspunkt 
och varje idrottare ligger på olika nivåer i dessa förmågor.
Nervsystemet och muskulaturen
När en rörelse upprepas effektiviseras nervsystemet
– man tar inte i mer än nödvändigt
– tekniken blir bättre
– rörelseekonomin blir bättre
Muskelfibertyper
Muskelfiber delas in i 3 typer utifrån 
– hur snabbt de drar ihop sig (kontraktionshastigheten)
– förmåga att utveckla kraft
– uthållighet
•	typ IIx – mycket snabba
•	typ IIa – snabba
•	typ I – långsamma men uthålliga
Vid muskelaktion aktiveras alltid de långsamma (Typ I) först, 
sedan de snabba (Typ IIa) och vid nästan maximalt kraftbehov 
och explosiv kraftutveckling de mycket snabba (Typ IIx).
Varje individ föds med olika mycket av varje i olika muskler
– fler snabba ger goda förutsättningar vid snabbhet
– fler långsamma ger goda förutsättningar vid uthållighet
Detta kan förändras endast minimalt med träning och det är 
lättare att träna sig åt mer långsamma och uthålliga än tvärtom.
Energisystem, ämnesomsättning, energiframställning
Arbetande muskler kräver energi – energi som kommer från 
molekylen ATP. 
Muskelcellerna innehåller väldigt lite ATP – energisystemet 
måste därför återskapa ATP genom anaeroba (utan medverkan 
av syre) och aeroba (med medverkan av syre) energiprocesser.
Energikällorna som används
– kreatinfosfat (räcker till maximalt arbete 10 sekunder)
– glykogen (räcker till maximalt arbete 2 timmar)
– fett (räcker till maximalt arbete upp till 24 timmar)
Beroende på intensitet väljer musklerna system
– detta är alltså inget du kan påverka.

Det aeroba systemet är trögstartat så det anaeroba systemet 
jobbar alltid i inledningen av aktivitet, även då aktiviteten är låg
– om inledande aktivitet är tillräckligt lugn har det anaeroba 
systemet efter ca 1 minut bildat tillräckligt med syre för en 
övergång till aeroba energiprocesser. 
Anaeroba systemet – snabbt med kort, hög effekt
Aeroba systemet – långsamt med långvarit, låg effekt
Varaktighet för respektive energiprocess 
– när insatsen är maximal
1.	 Kreatinfosfat nedbrytning 3-6 sek
2.	 Spjälkning av kolhydrater (mjölksyra bildas) 
– anaerob glykolys 10 sek - 2 min
3.	 Kolhydratförbränning 
– aerob glykolys 1-2 tim, tills kolhydraterna tar slut
4.	 Fettförbränning
– aerob process 2-24 tim
Alla systemen pågår parallellt 
– men ett system är alltid dominerande.
•	Anaeroba systemet – använder kreatinfosfat 
eller kolhydrater som energikälla.
•	Aeroba systemet – använder fett eller kolhydrater 
som energikälla.
Maximal mängd syre det aeroba systemet har att tillgå
– är individens maximala syreupptagningsförmåga
Detta är träningsbart och en ökning skapar förändringar på 
hjärta, blod och muskler.
Syreupptaget ökar linjärt mot arbetsbelastningen – så länge de 
aeroba processerna kan fortgå. När maximal syreupptagnings­
förmåga uppnåtts – måste de anaeroba processerna hjälpa till 
med energitillförseln. 
Central och lokal kapacitet
Den centrala kapaciteten sitter i hjärta, lungor och blodomlopp
medan den lokala kapaciteten sitter i muskeln.
Träning med låg intensitet som kan pågå länge
– aktiverar långsamma muskelfiber
Träning med hög intensitet
– aktiverar även snabba muskelfiber
Cirkulationssystemet (hjärta, lungor, blodomlopp)
Att förse muskelceller med syre till de aeroba processerna 
– är en begränsande faktor.

Hemoglobinet transporterar syre till arbetande muskler och 
ut i det finmaskiga kapillärnätet runt muskelcellerna där syret 
tillsammans med glukos och fett bildar ATP.
Vid träning ökar blodvolymen
som i sin tur ökar andel hemoglobin
och ger en större möjlighet att transportera syre.
Vid varje träning blir hjärtat större, 
starkare och mer effektivt i varje pulsslag
– vilket sammantaget ger en bättre slagvolym (den volym 
blod som pumpas ut i kroppen genom varje hjärtslag)
Grundläggande träningsprinciper
– hur man ska träna för att lyckats utveckla sina fysiologiska 
egenskaper och färdigheter.
Responsen på träningen är individuell och beror på ålder, kön, 
gener och tidigare träningsbakgrund.
1. Belastning & anpassning
När kroppen utsätts för högre belastning än vad den är van vid 
anpassar den sig genom att bygga upp sig under återhämtningen 
mellan passen – man ökar sin förmåga.
Anpassningen går även åt andra hållet – man tappar i förmåga.
Efter ett pass är prestationsförmågan försämrad men om belast­
ningen varit tillräcklig kommer återhämtning ge resultat i form 
av ökad förmåga men det förutsätter följande:
– att där finns tillräckligt med näring för återuppbyggnad
– att vilan mellan passen är tillräcklig
Vad som är bäst för dig som individ beror på din träningsstatus
– anpassningen ska ske gradvis i väl avvägda steg då du vill 
utvecklas men undvika överträning!
Man talar vanligtvis om 4 nivåer av belastning 
för konditions- och styrketräning:
1.	 Underträning 
(för låg belastning – prestationsförmågan minskar)
2.	 Underhållsträning
(lagom belastning – prestationsförmågan ligger still)
3.	 Optimal träning eller positiv överträning
(något hög belastning – prestationsförmågan förbättras 
över tid)
4.	 Negativ överträning
(för hög belastning – prestationsförmågan försämras)
Håll koll på 
dina järnvärden 
– idrottande 
personer tenderar
 till att ha minskade 
järndepåer!

Vid för låg belastning eller för lång vila mellan pass uteblir 
utveckling då kroppen inte kan återbyggas till det bättre eller 
tappar uppbyggd förmåga till nästa pass.
2. Kompensation
– effekten av träning efter återhämtning, 
återgång till utgångsläget + lite extra prestationsförmåga.
Träning är nedbrytande för kroppens funktioner
– men nödvändig för att starta uppbyggnaden under 
återhämtningen vid påfyllnad av näring, energi och vätska.
Toppen av uppbyggnaden kallas superkompensation
– ju mer tränad du är desto längre och större belastning krävs 
för att uppnå superkompensation, som då varar kortare tid.
3. Progression
– ökad belastning rätt doserad för att utveckling ska ske
Normalt ökar man först
– frekvensen (antal pass)
– volymen (passens längd)
– intensiteten
och dessa bestämmer tillsammans belastningen.
För lite progression – du stannar i utvecklingen!
För mycket progression – du riskerar överbelastningsskador!
Olika form av träning belastar olika delar av kroppen
•	Styrketräning – musklerna
•	Uthållighetsträning – hjärt-kärlsystemet + arbetande muskler
•	Teknikträning – nerv- och muskelsamspelet
4. Periodisering
– kombinera systematik och intensivt arbete för att uppnå 
utveckling inom specifikt område.
Fokusera på något du vill utveckla 
och anpassa träningen efter det under en period.
– belastningen måste öka progressivt och glöm inte 
återhämtningen genom att till exempel växla mellan 
veckor av hård träning med veckor av lättare träning.
5. Specificitet och variation
Specificitetsprincipen – en träning snarlik tävlingssituation 
i form av arbetstid, belastning, rörelsehastighet och teknik.
Kroppen bygger då upp de delar som belastas, optimerar nerv­
trafiken och skapar bättre förutsättningar för rätt energisystem.
TIPS! 
För att optimera 
teknikträningen 
– lägg rena teknik-
moment i början 
av passet!
För mycket 
blandning av 
kvaliteter och energi­
system
– ger inte optimal 
utveckling

De flesta prestationer består av flera delkapaciteter
– för att öka dessa kan du använda dig av både specifik och 
generell träning.
Med andra ord – om du behöver till exempel träna upp styrkan 
i överkroppen kan du göra det både genom till exempel olika 
huggövningar inom ramarna för HEMA (specifik) och genom 
träning utan för dessa ramar till exempel simning (generell).
Generell träning ska bidra till uppbyggnad av kvaliteterna i den 
specifika idrotten – hitta balansen mellan de båda!
Variation i specifik träning med olika metoder & övningar 
– skapar förutsättningar för optimal utveckling inom idrotten!
Fysiska grundegenskaper tränas på olika sätt för att 
– undvika ensidig monoton belastning
– undvika skador
– utvecklas
Puls
Ju hårdare kroppen jobbar desto mer syre måste pumpas ut
– därmed ökar pulsen
En ökad slagvolym är effekten av:
– större hjärta
– träningsrespons som visar på förbättrad kondition
Vilopuls
– den lägsta puls du kan ha.
Bäst tillfället att mäta din vilopuls är när du vaknar, 
innan du stiger upp – då är förutsättningarna för varje 
mätning så lika som möjligt.
Förhöjd vilopuls kan bero på
– infektion
– överträning
– matintag
– psykologisk anspänning
då kan träningen behöva justeras för att minska belastningen.
För någon relativ otränad kommer vilopulsen sjunka under 
första 8 veckorna för att sedan plana ut.
Maxpuls
– den högsta puls du kan ha när arbetsbelastningen 
är maximal. För att uppnå maxpuls måste de stora 
muskelgrupperna arbeta.
Tränar du flera olika uthållighetsidrotter kan 
maxpulsen skilja sig åt mellan de olika idrotterna.
Att undvika 
ensidig belastning är 
extra viktigt inom 
en idrott som HEMA 
– där majoriteten lägger 
allt fokus på sin 
dominanta sida.
Lita inte på 
generella beräk­
ningar då maxpulsen 
är individuell – för vissa 
även olika beroende på 
idrott och tränings­
period.

Maxpulstest
Testet kräver maximal insats så se till att vara fysiologiskt och 
mentalt utvilad innan du sätter igång. Ta helst hjälp av någon så 
du inte själv behöver hålla reda på tid och pulstagning. Manuell 
pulstagning fungerar bra men pulsmätare ger noggrannare 
resultat. Välj en backe med en rak och jämn stigning på ca 1 km. 
1.	 Värm upp 10-15 minuter. För att vänja musklerna inför 
hårt arbete kan du med fördel utföra 2-3 stegringslopp 
där tempot ökas snabbt uppemot sprintfart.
2.	 Spring så jämnt och snabbt du kan i 3 minuter uppför 
backen. Lägg märket till vad du passerar efter 1 minut, 
2 minuter och 3 minuter.
3.	 Jogga långsamt ner till startplatsen. Pausen bör vara 
på 3-4 minuter.
4.	 Spring uppför backen igen med samma tempo som 
tidigare i 2 minuter. Efter 2 minuter ökar du intensiteten 
till max och fortsätter till utmattning.
5.	 Mät pulsen direkt efter du avslutat löpningen. 
Om du räknar för hand är det lättast vid halspulsådern 
(antal pulsslag per 10 sekunder och multiplicera med 6)
6.	 Värm ner aktivt med joggning.
Du kan med fördel genomföra testet ett par gånger för att 
försäkra dig om att du uppnått maxpuls.
Upplevd ansträning
Graden av intensitet mäts via
– hjärtfrekvens
– laktat i blodet
Borg RPE-skalan graderar istället den upplevda ansträngningen
– en subjektiv och individuell bedömning av belastningen.
6 	
– ingen ansträning
7 	
– extremt lätt
8 	
–
9 	
– mycket lätt
10 	
–
11 	
– lätt
12 	
–
13 	
– något ansträngande
14 	
–
15 	
– ansträngande
16 	
–
17 	
– mycket ansträngande
18 	
–
19 	
– extremt ansträngande
20 	
– maximalt ansträngande
Upp till 13 kan du föra ett samtal utan problem.
Vid 15-16 kan du inte föra ett samtal utan problem
– då andningsfrekvensen och -djupet här är relativt högt.

Träningens fysiska grundegenskaper
Prestationens 5 grundprinciper – där respektive delegenskap 
tränas olika mycket beroende på idrottens karaktär.
Träningsplaneringens syfte är att få tid som behövs för 
att utveckla varje egenskap enskilt (specifikt eller allmänt) 
eller i kombination med varandra (specifikt).
volym + intensitet + grad av utmattning 
= styr belastning per träningspass
belastning per pass + träningsfrekvens + annan belastning 
= påverkar total fysiska belastningen
1. Koordinationsträning
– samspelet mellan centrala nervsystemet och 
skelettmuskulaturen i förhållande till omgivningen.
Teknikinlärning delas in i 5 faser
1.	 Tillvänjning	

(rörelsen provas)
2.	 Grovkoordination 
(grundläggande grovt rörelsemönster skapas)
3.	 Finkoordination 
(egen stil skapas i specifika rörelser)
4.	 Automatisering 
(tekniken sitter efter lång tids träning)
5.	 Anpassning 
(tekniken kan förändras beroende på situationen)
Effekter av koordinationsträningen
•	kroppen utmanas att effektivisera samspelet mellan 
aktiverade muskler och aktiveringsgrad
•	hjärnan skapar motoriska program (mer eller mindre 
automatiska) som aktiverar rätt muskler med tillräcklig 
kraftinsats = du kan utnyttja muskelns potential optimalt!
2. rörlighet
5. snabbhet
4. styrka
1. koordination
3. uthållighet
PRESTATION

2. Rörlighetsträning
Rörlighet betyder här förmågan att smärtfritt genomföra 
maximalt rörelseuttag i lederna. Vilka leder som behöver 
god respektive normal rörlighet beror på idrott.
Nedsatt rörlighet försämrar
– koordination
– styrka
– snabbhet
vilket leder till nedsatt teknik = du rör dig inte optimalt.
Rörligheten blir då en begränsande faktor i det tekniska 
utförandet – något som kan öka skaderisken markant.
Vid nedsatt rörlighet kompenserar dessutom närliggande muskler
– vilket över tid kan skapa överbelastning i desamma.
Rörlighetsträning ska alltid göras efter uppvärmning eftersom 
en ökad kroppstemperatur ger ökad rörlighet.
Rörlighetsträning kan göras 
– statiskt eller dynamiskt
– aktivt eller passivt
Effekter av rörlighetsträning
•	rörligheten ökar genom att muskler och senor blir längre
•	god balans mellan rörlighet, stabilitet, styrka ger ökad 
kvalitet av rörelsen.
•	ökad rörlighet ger ökad prestationsförmåga genom 
förbättrad teknik och ökad förmåga att använda 
muskelns styrka
3. Uthållighetsträning
Begreppet uthållighet gäller både anaeroba och aeroba energi­
processer – vad uthållighet är skiljer mellan olika idrotter.
Anaerob träning 
– innefattar både snabbhet och snabbhetsuthållighet
Man tränar snabbhet för att öka förmågan att under mycket 
kort tid utveckla kraft och öka kraften för att förkorta tiden.
Snabbhetsuthållighet innefattar två typer av träning:
1.	 Produktionsträning – mycket hög kraftinsats under korta 
arbetstider med lång vila mellan repetitionerna. Syftet är att 
öka hastigheten på de anaeroba processerna.
2.	 Toleransträning – något lägre kraftinsats under längre 
arbetstid med kortare vila mellan repetitionerna. Syftet är 
att pressa de anaeroba processerna att gå längre för att förse 
muskelcellerna med energi vilket ger laktat och en hög grad 
av ansträngning.
Rörlighets-
träning ska 
alltid vara 
smärtfri! 

Aerob träning är lättare att mäta via pulsen och delas in i
– lågintensiv träning
– mellanintensiv träning
– högintensiv träning
Med ökad intensitet ökar tiden för återhämtning.
Effekter
– vid anaerob träning
•	fler motoriska enheter blir effektivare per muskelcell
•	koordinationen och snabbheten ökar
•	anaeroba energiprocesseran blir effektivare och snabbare
•	buffertkapaciteten ökar
– vid aerob träning är effekterna många bland annat
•	hjärtat blir större vilket ger ökad pumpkapacitet
•	blodvolym och röda blodkroppar ökar vilket ökar 
förmågan att förse muskeln med syre
•	i muskelcellerna ökar
– antal mitokondrier
– antal kapillärer per muskelcell
– aktiviteten på de oxidativa enzymerna
vilket sammantaget ökar syreupptagningsförmågan!
Ökad uthållighetsträning ger kroppsliga förändringar
•	oftast ses lägre andel kroppsfett
•	muskeltillväxten ökar något 
(men över tid är risken med mycket uthållighetsträning 
hos idrottare med manliga kroppar att nivåerna av 
testosteron sjunker vilket ger mindre muskeltillväxt)
Intensitetszoner
Delas in i låg, mellan och hög och används för att styra och 
utvärdera uthållighetsträningen.
Intensitetszoner för elitidrottare är individuella och detaljrika 
– medan zonerna som presenteras här spänner över något 
större pulsspann. För att nyttja intensitetszonerna i din träning 
behöver du känna till din individuella maxpuls.
Träningsområde
Tidslängd
Arbets­
intensitet
Antal
repetitioner
Arbete
Vila
Snabbhetsträning
2-10 sek
> 10 gånger 
arbetets längd
100%
2-10
Träning av 
snabbhets­
uthållighet
Produktion
5-40 sek
> 10 gånger 
arbetets längd
60-100%
2-12
Tolerans
5-120 sek
1-6 gånger 
arbetets längd
30-100%
2-20

1.	 Intensitetszon A1	 	
60-75% av maxpulsen
– långdistans där arbetet är kontinuerligt
– inga problem att prata samtidigt

nedre delen
– aktiv återhämtning
– väldigt låg träningseffekt

övre delen (arbete kan pågå under lång tid)
– grunduthålligheten förbättras
– belastningen på muskler, leder och senor stärks
2.	 Intensitetszon A3	 	
75-85% av maxpulsen
– distansträning
– grunduthålligheten ökar
– träningen kan utföras upp till 2 timmar
– djupare andning = svårare att prata samtidigt
3.	 Intensitetszon A3	 	
85-95% av maxpulsen
nedre delen – ansträngande
övre delen – mycket ansträngande

– forcerad andning = nästan omöjligt att prata samtidigt
– känslan i musklerna ska vara att de jobbar
– vid liten intensitetsökning känner du direkt mjölksyra
– viktigt att inte få en stummande känsla i musklerna
4.	 Intensitetszon A3+		
95-100% av maxpulsen
– här bildas mycket mjölksyra
– hög ansträngningsgrad
– mycket trött med stummande muskler efter varje intervall
– innan denna träning bör du vara utvilad
– 72 h återhämtning till nästa pass med samma intensitet
Intervallträning
Förhållandet mellan arbete, vila och intensitet är de variabler 
som påverkar träningens belastning och effekter.
Intensiteten anger primärt energisystem – viktigt att anpassa 
vilan för att behålla samma energisystem genom intervallerna.
Använt energisystem
Primärt syfte
Intensistet 
(% av max)
Arbetstid
Ratio 
arbete:vila
ATP-kreatinfosfat
Snabbhet
100
2-8 sek
1:10-1:60
Anaerob glykos-effekt
Produktion
60-99
5-30 sek
1:3-1:10
Anaerob glykos-kapacitet
Tolerans
30-90
5-120 sek
1:1-1:10
Aerob/anaerob
Kombination
40-60
20-40 sek
2:1-1:8
Aerob-högintensiv
Max syreupptag
20-40
1-5 min
1:1-3:1
Aerob-mellanintensiv
Anaerob tröskel
15-20
5-45 min
3:1-5:1 (0)
Aerob-lågintensiv
Uthållighet-lokalt
10-15
>10 min
2:1-0
I häftet 
finns förslag 
på utformning av 
olika tränings­
modeller.

4. Styrketräning
– styrka är förmågan att motstå och övervinna yttre kraft.
Några begrepp
•	muskeln förkortas = drar ihop sig
det sker en koncentrisk muskelaktivering 
dvs en dragande rörelse
•	muskeln förlängs = den drar ut sig
det sker en excentrisk muskelaktivering
dvs en bromsande rörelse
•	muskelarbete utan rörelse
det sker en statisk muskelaktivering
sker när något är för tungt trots maximal ansträngning
Styrketräning delas in i träning av
1.	 maximal styrka 
= utveckla maximal kraft i leder 
2.	 explosivitet 
= snabb rörelsehastighet + maximal kraft
3.	 styrkeuthållighet 
= repetitioner med bibehållen muskelkraft under lång tid 
Vilken beror alltså på kombinationen av
– muskelkraft
– antal repetitioner
– hastighet på rörelsen
Effekterna blir olika beroende på hur du tränar
•	tunga vikter + få repetitioner
– du blir starkare men får ingen muskeltillväxt
•	vid motstånd där 8-12 repetitioner i 2-3 set kan genomföras
– du blir starkare och får muskeltillväxt (hypertrofi)
•	vid relativt lätt motstånd + många repetitioner
– muskeltillväxt eller inte beroende på antal repetitioner
Olika belastningar
– ökad träningseffekt avgör riktvärden för belastningen.
Primärt syfte
Motstånd
Volym 
set/rep
Hastighet
Vila 
min
Maximal
/hypertrofi
> 100% 
av 1 RM (excentrisk)
3-6/4-10
långsamt och snabbt
4-5
Maximal
80-100% 
av 1 RM
3-6/4-10
långsamt och snabbt
3-5
Hypertrofi, 
tillväxt
70-85% 
av 1 RM
3-6/4-10
långsamt, medel och snabbt
1-3
Explosiv
30-60% 
av 1 RM
3-6/4-10
snabbt
2-5
Muskel-
uthållighet
30-70% 
av 1 RM
3-6/4-10
långsamt och medel
2-5
Riktvärden är 
relativa och står i 
relation till hur många 
kilo du orkar lyfta 
en gång 
– 1RM (repetition 
maximum)

Träningsvolymen vid styrketräning
antal repetitioner(reps) x antal omgångar(set) x motstånd(vikt)
= kg i belastning
Progression
Planering för styrketräning bör göras utifrån långsam 
progression eftersom
– tekniken i övningen måste läras in
– belastningen måste anpassas till din tekniska färdighet
Progression – börja med lätta vikter för att sedan 
öka motståndet och sänka antal repetitioner.
5. Snabbhet
– är i många fall avgörande för prestationen.
•	när de tävlande tävlar på var sin bana betyder 
styrka mer jämfört med teknik för att uppnå snabbhet
•	när de tävlande tävlar i lagsporter eller kampsporter betyder
teknik mer i jämfört med styrka för att uppnå snabbhet
Snabbhetsträning ska genomföras med rätt rörelsemönster för 
just din idrott – nära maximal eller med maximal insats.
För att uppnå höga rörelsehastigheter måste du vara
– utvilad
– uppvärmd
– mentalt förberedd
– vilan mellan repetitionerna måste också vara tillräckligt lång
En kombination av snabbhetsträning och styrketräning inriktad 
på maximal- och explosivstyrketräning ger bäst resultat.
Inlärning av övningar
lätta vikter
Muskulär uthållighet
> 15 rep
Muskeltillväxt
10-15 rep
Maximal styrka
4-8 rep
Explosiv styrka
1-5 rep
Form
Arbete 
sekunder
Antal
rep/set
Vila
min
Reaktion
Specifik
5-10/1-3
1-2
Frekvens
5-20
4-6/1-3
1-2
Acceleration
2-5
5-7/1-3
1/2-3
Maximal
5-8
5-6/1-3
1-8
Snabbhetsuthållning
10-20
2-5/1-3
3-8

Träningsplanering
”En träningsplanering ska utgå från en målsättning 
som är individanpassad i enlighet med befintlig kapacitet 
med ambitionen att underlätta resan till, 
och lyckas uppnå, det uppsatta målet. 
Träningsplaneringen syftar till att nå 
så bra resultat som möjligt och vid rätt 
tillfälle, samt att undvika skador och 
överträning. Individens kapacitet får styra 
hur träningen ska planeras gällande belastning, 
återhämtning och progression.
”
Planeringen måste vara flexibel
– både mål och förutsättningar kan komma att ändras.
Fundera först över om du behöver en detaljerad träningsplan 
eller om du får större effekt av att lägga till några extra pass
– generellt gäller att ju mer vältränad du är desto större nytta 
har du av träningsplanering för fortsatt utveckling.
1. Flerårsplan 
– en grov plan som spänner över flera år. Man kan använda 
en utvecklingsmodell som grund till denna plan. Till exempel 
utvecklingstrappan Long Term Athlete Development (LTAD)
Oavsett modell har du en grundläggande träningsvolym 
i form av antal träningstimmar – och en stor del 
i progressionen är att öka antal träningstimmar.
Kroppen hos en vuxen har svårt att klara en ökning 
på mer än 15-20 % och det krävs oftast 10-15 år av 
strukturerad träning för att nå optimal prestationsförmåga.
2. Årsplan 
– överskådlig bild av innehåll och fördelning
Ger en översikt på årets alla
– aktiviteter
– tävlingar
– träningsläger
– tester
Den totala träningstiden fördelas på olika aktiviteter
– för att uppnå stora träningsvolymer måste du alltså 
träna mer än din idrott.
Träningsökningen över året planeras in i förhållande till de, 
för dig, viktigaste tävlingarna.
Tester 
och kroppens 
signaler ska styra 
träningen!
För att veta 
dina timmar 
– för tränings-
dagbok!

3. Period (makro) 
– något detaljerad plan på 1 till flera månader
Träningsåret kan delas upp i tre delar:
1. Uppbyggnadsperiod
Här bygger du upp förmågor som ligger till grund för 
prestationen under period 2.
Kan vara allt från 1-6 månader och delas ibland in i
– generell period (bara generell träning)
– specifik period (generell träning med idrottsspecifika inslag)
Vana idrottare bör här ägna 40-50 % åt generella övningar
2. Tävlingsförberedande och tävlingsperiod
De upptränade förmågorna börjar överföras 
till idrottsspecifika och stor del av träningen är
– idrottsspecifik
– tävlingslik
– högintensiv
– maximerande av delförmågorna
I individuella sporter som HEMA kan då träningsåret se 
olika ut för klubbens medlemmar beroende på vilka tävlingar 
individen fokuserar på.
Vissa tävlingar kan nedprioriteras till förmån för träning så 
att du kan vara i toppform vid den för dig viktigaste tävlingen 
– vilket inte behöver betyda att du inte ställer upp i de 
nedprioriterade tävlingarna utan att du mera ser dessa 
som tävlingsförberedande.
Hur du planerar beror på vilken nivå du ligger på och för en 
liten sport som HEMA, där var och en i hög utsträckning 
fortfarande måste stå för sina egna kostnader, spelar även 
privatekonomin in på hur du prioriterar.
3. Period för återhämtning
Här ägnar du dig åt mental och fysisk vila från träningen
– beroende på nivå kan viss träning bedrivas även här.
Kan delas in i
– 2 veckor med totalt 2-4 lätta träningspass
– kommande veckor med 3-5 lätta pass per vecka
4. Månadsplan (meso) 
– detaljerad plan på ca 1 månad
Här aktualiseras periodens syfte och mål. Progressionen inom 
varje mesocykel kan då delas in i lätt, medel, hård träning.
Tävlings­
säsongen avslutas 
med säsongens 
viktigaste 
tävling.

5. Korttidsplan (mikro) 
– mycket detaljerad plan på ca 1 vecka
Vid 2-3 pass i veckan bör dessa fördelas jämt över veckan.
•	vid låg träningsgrad kan en något ökad belastning 
ge stora effekter på kondition och styrka
•	vid hög träningsgrad och gedigen träningsbakgrund 
bör passen vara fokuserade på antingen uthållighet 
eller styrka för optimal utveckling
Här kan träningen periodiseras för att utveckla vissa egenskaper!
Under mikrocykeln anpassas och justeras detaljer 
utifrån makro- och mesocykelns huvudsyfte:
– hur många pass
– antal timmar
– när passen ska genomföras
Desto fler pass/vecka desto viktigare att du får balansen mellan 
belastande energisystem och återhämtning rätt. Vid 7 eller fler 
pass i veckan bör du planera in en vilodag/vecka.
Lämpliga träningsprinciper att lägga upp träningen efter
– intensiv träningsdag åtföljs av lättare
– träning med olika energisystem åtföljs av varandra
– träning av olika delar av kroppen åtföljs av varandra
Träningspussel – uthållighet och styrka
•	långdistansträning hämmar 
– styrka
– spinthastighet 
– förmågan till hög effektutveckling (power)
•	styrketräning med inriktning på hypertrofi kombinerat 
med högintensiv uthållighetsträning (nära VO2 max)
– hämmar styrketräningen men konditionen bibehålls
•	uthållighetsträning med supramaximal 
intensitet (över VO2 max) – verkar inte påverka 
styrka och explosivitet negativt
Tränar du uthållighet och styrka i samma pass 
– genomför alltid styrketräningen först för om du styrketränar 
vid för hög trötthet tappar du i kvalitet och effekterna uteblir
Det enskilda passet
Uppvärmning och nedvarvning
Värm alltid upp – en ökad kroppstemperatur 
minskar skaderisken och ökar prestationsförmågan!
Utan 
effekt ingen 
motivation till 
fortsatt 
utveckling!

Uppvärmningen bör vara 10-20 minuter
– inleds i lugnt tempo
– avslutas med korta inslag av intensitet
– kan även innehålla dynamiska rörlighetsövningar
Vid 5 eller flera pass/vecka kan passet avslutas med nedvarvning 
i form av lätt fysisk aktivitet i 10-15 minuter
– påskyndar återhämtningen
– extra viktigt om du tränar 2 gånger/dag
Vid mindre än 5 pass/veckan kan det ge bättre effekt att använda 
denna tid till huvudsyftet.
Huvudsyftet
När träningspasset består av en aktivitet
– exempel löpintervaller intensitetszon A3
När träningspasset består av flera delegenskaper
Man bör renodla så många av sina pass som möjligt
– för att få en bättre träningseffekt!
Kost
Ett balanserat intag av energi och näring ger tillsammans med 
träning resultat – skaffa dig grundläggande kunskaper om kost!
Utvärdering
Tester – feedbackmodeller
– görs för att stämma av träningen, visa på framsteg 
och kontrollerar att rätt egenskaper tränas.
Flera olika tester visar alltid en komplettare bild 
– du får fram en kapacitetsprofil!
Var alltid väl förberedd och motiverad inför ett test 
– din maximala insats kommer att krävas!
– träna inte för hårt nära inpå
– ät ordentligt och var utvilad
Häftet ger några exempel på olika tester vilka jag inte återger här 
då de kräver utrustning som de flesta av oss inte har tillgång till.
Uppvärmning
20 min
A3 
5 min
Vila 
1,5 min
A3 
5 min
Vila 
1,5 min
A3 
5 min
Vila 
1,5 min
A3 
5 min
Vila 
1,5 min
A3 
5 min
Nedvarvning
15 min
Uppvärmning
20 min
Tekniska
övningar
Maximal
explosiv insats
Övrig 
styrka
Aerob/
Anaerob
Nedvarvning
10 min

Träningsdagbok
Summering av träningsåret är både motiverande 
och ger ett gott underlag för kommande progression.
Även summering av varje vecka är motiverande och kan göra 
dig mindre stressad när du missar något pass. Fokusen flyttas 
från varje individuellt pass till vad du presterat under hela veckan.
En träningsdagbok ska innehålla jämförbar information
– antal träningstimmar
– antal pass 
– antal repetitioner
– träningsform
– intensitet
– belastning
– upplevelse av träning (före/under/efter)
– upplevelse av tävling (före/under/efter)
För en motionär eller om du aldrig fört träningsdagbok 
tidigare är det fullt tillräckligt att börja med
– antal träningstimmar
– aktivitet
– upplevelse av träning (före/under/efter)
Hoppas du funnit min sammanfattning matnyttig, har du några 
funderingar eller vill låna boken – hör av dig!
Om du har tips på mer information kring träning 
– hör av dig till mig på gunilla@wendeladesign.se 
så ska jag se om jag kan införliva det i MHFS:s bibliotek.
Gunilla Lindberg 
Malmö 2020-12-28
Att föra 
träningsdagbok 
ger fördelar 
oavsett ambitions­
nivå!

